<html>
<head>
<meta name="viewport" content="width=device-width, minimum-scale=0.1, initial-scale=1.0">
<meta http-equiv="content-type" content="text/html; charset=utf-8">
</head>
<body>
<center><img src=inne/image030.png width=100%><img src=inne/image031.png width=100%>
<p><img src=inne/image032.png width=100%>
<p><img src=inne/image033.png width=100%>
<p><img src=inne/image034.png width=100%>
<p>TU LĄDOWAĆ
<br><img src=inne/1.png width=100%>
<br>Lekko rozwarte ramiona uniesione w górę, tworzące kształt litery "Y"

<p>NIE LĄDOWAĆ
<br><img src=inne/2.png width=100%>
<br>Jedna ręka uniesiona do góry, druga opuszczona, odchylona nieco od tułowia, symbolizująca literę "N"

<p>PRZERWAĆ MANEWR PODEJŚCIA (ZAWISU) - ODEJŚĆ
<br><img src=inne/3.png width=100%>
<br>Wzniesione ramiona lekko rozwarte, wykonują energiczne wahania ku górze, wewnętrzna strona dłoni skierowana ku górze

<p>WYKONAĆ ZAWIS
<br><img src=inne/4.png width=100%>
<br>Ramiona rozłożone nieruchomo, poziomo na boki

<p>ZNIŻAĆ SIĘ
<br><img src=inne/5.png width=100%>
<br>Ramiona rozłożone poziomo na boki z wewnętrzną stroną dłoni skierowaną ku dołowi, rytmiczne wahania ramion od poziomu w dół

<p>WZNOSIĆ SIĘ
<br><img src=inne/6.png width=100%>
<br>Ramiona rozłożone poziomo na boki z wewnętrzną stroną dłoni skierowaną ku górze, rytmiczne wahania ramion od poziomu w górę


<p>PRZEMIESZCZAĆ SIĘ W LEWO
<br><img src=inne/7.png width=100%>
<br>Prawe ramię wyprężone nieruchomo w poziomie, lewe przedramię wykonuje rytmiczne wahania w kierunku przemieszczenia

<p>PRZEMIESZCZAĆ SIĘ W PRAWO
<br><img src=inne/8.png width=100%>
<br>Lewe ramię wyprężone nieruchomo w poziomie, prawe przedramię wykonuje rytmiczne wahania w kierunku przemieszczenia

<p>PRZEMIESZCZAĆ SIĘ DO PRZODU LUB DO TYŁU
<br><img src=inne/9.png width=100%>
<br>Wzniesione ramiona lekko rozwarte wykonują rytmiczne wahania od pionu do śmigłowca i z powrotem / ruch odpychający lub przyciągający / kierunek przemieszczenia wskazują dłonie

</center>
<p><b>Strefy niebezpieczne przy śmigłowcu</b>
<br />
<ol>
<li>W trakcie lądowania, wyłączenia silników, rozruchu oraz startu, generalnie w czasie, gdy wirnik nośny się kręci - obowiązuje bezwzględny zakaz zbliżania się kogokolwiek do śmigłowca na wyznaczone lądowisko HEMS lub odległość mniejszą jak 30 metrów.
<li>Podmuch od pracującego wirnika stwarza możliwość poderwania luźnych przedmiotów (np. pościeli z noszy, folii, śniegu kurzu), stanowi to zagrożenie dla przyjmujących oraz śmigłowca
<li>Uważaj na wirujące łopaty.
<li>Nigdy nie przechodź w rejonie śmigła ogonowego śmigłowca!
<li>Nigdy nie podchodź do śmigłowca od strony wznoszącego się zbocza! Uważaj na łopaty wirnika nośnego!
<li>Do śmigłowca zbliżaj się z boku lub przodu.
<li>Do śmigłowca podchodź tylko na wyraźny znak załogi po zatrzymaniu się zespołu napędowego .
<li>Po przekazaniu pacjenta kontakt z załogą nawiązuj tylko radiowo lub wizualnie - nie zbliżaj się do śmigłowca.</ol>

<b><p>PRZYJĘCIE ŚMIGŁOWCA<br />
PRZYGOTOWANIE MIEJSCA LĄDOWANIA</b>

<ol><li>Sprawdź kierunek i siłę wiatru
<li>Sprawdź wymiary powierzchni
<li>Oceń wysokość przeszkód
<li>Sprawdź dojazd do wyznaczonego miejsca
<li>Oceń jakość podłoża (nachylenie maksymalnie do 5 stopni)
<li>Sprawdź czy nie ma luźnych przedmiotów
<li>Usuń osoby postronne
<li>Ustaw się w pozycji Y do wiatru (dzień)
<li><font color=red>Nawiąż łączność radiową ze śmigłowcem</font> Przekaż informacje o przeszkodach
<li>W razie zaistnienia nagłej sytuacji podaj pilotowi sygnał NIEBEZPIECZEŃSTWO/NIE LĄDUJ
</ol>

<p><b>Łączność</b>
<ol>
<li>Nawiąż jak najwcześniej łączność ze śmigłowcem HEMS na kanale współdziałania.
<li>Każdy zespół HEMS (śmigłowiec) posiada własny, indywidualny kryptonim w zależności od bazy, w której stacjonuje.
<li>Nawiązując łączność radiową należy wywoływać zespół HEMS (śmigłowiec) posługując się kryptonimami.
<li>Prawidłowe określenie pozycji, w jakiej się znajdujesz skróci czas oczekiwania. Dysponując urządzeniem GPS podaj swoją aktualną pozycję.
<li>Jeśli miejsce, w którym oczekujesz nie jest znane załodze śmigłowca, określ przez radio położenie według charakterystycznych, łatwo widocznych z powietrza znaków orientacyjnych, np. "Łąka ok. 200 m na wschód od kościoła, 
w miejscowości ......................... ."
<li>Gdy zobaczysz lecący śmigłowiec (zwykle z ziemi śmigłowiec widać wcześniej), powiedz o tym przez radio w sposób tak prosty, jak to możliwe, np. "Jesteśmy na twojej godzinie trzeciej", lub "Lecisz prosto na mnie". Pamiętaj, by podawane kierunki odnosiły się do kierunku lotu śmigłowca (tak, jakbyś siedział na miejscu pilota).
<li>Jeśli nie widzisz śmigłowca, ale go usłyszałeś, powiedz o tym przez radio, a jeśli potrafisz prawidłowo określić jego położenie, powiedz np.: "Słyszę cię na południowy wschód ode mnie".
<li>Poinformuj przez radio o położeniu miejsca wybranego do lądowania, właściwości nawierzchni, jakie są przeszkody wewnątrz i na zewnątrz strefy lądowania, zwłaszcza napowietrzne linie energetyczne lub telefoniczne. Niedopuszczalna jest obecność zwierząt. Podaj, jakie są inne zidentyfikowane niebezpieczeństwa, określ kierunek wiatru przy ziemi.
<li>Jeśli miejsce lądowania jest wyznaczone na drodze lub jej skraju, przed lądowaniem śmigłowca, zamknij ruch w obu kierunkach. Ruch musi być zatrzymany, aż do jego odlotu.
<li>W celu ułatwienia załodze śmigłowca identyfikacji miejsca zdarzenia włącz w dzień i w nocy światła błyskowe wozu bojowego, karetki lub samochodu policyjnego. 
<li>Oświetlenie miejsca przyziemienia w nocy wykonaj w taki sposób, by nie oślepiać załogi lądującego śmigłowca (nie używaj świateł drogowych, nie świeć na śmigłowiec!!!), przy lądowaniu należy uwzględnić kierunek wiatru, śmigłowiec podchodzi do lądowania "pod wiatr" (przeszkody terenowe, budynki, drzewa, etc. mogą spowodować odchylenie o parę stopni osi lądowiska od linii wiatru, co nie dyskwalifikuje tego miejsca do wylądowania).
</lo>
<p><b>Jeśli śmigłowiec kieruje się do lądowania:</b>
<lo><li>pamiętaj, że najważniejsze jest bezpieczeństwo Twoje i wszystkich osób w strefie lądowania,
<li>nie dopuść do wtargnięcia kogokolwiek w przewidywane miejsce lądowania (minimalna odległość osób postronnych od śmigłowca - 30m), stojąc w rogu wyznaczonego miejsca do lądowania - oglądaj się czy nikt nie podchodzi lub nie podjeżdża w Twoją stronę,
<li>chroń oczy - pył w oczach uniemożliwi Ci dalszą działalność,
<li>utrzymuj stałą łączność radiową,
<li>jeśli widzisz, że śmigłowiec wykonuje manewr w kierunku niebezpiecznej przeszkody lub zagraża komuś, podaj przez radio komunikat np. "Stop, uważaj z lewej !".
<li>Nie podchodź samodzielnie, ani nie dopuszczaj innych do śmigłowca nawet po wylądowaniu. Poczekaj na wezwanie załogi. O zbliżaniu się osób postronnych zawsze informuj zespół lotniczy przez radio, próbuj nie dopuścić nikogo do stref niebezpiecznych.
<li>Pozostań w miejscu zabezpieczenia do czasu zatrzymania wirnika.
<li>Po starcie śmigłowca (w dzień i w nocy), pozostań na miejscu lądowania do czasu potwierdzenia przez załogę zakończenia fazy startu.</ol>



<p>
<b>Kto może wezwać śmigłowiec?</b>
<p>
Do wezwania zespołu HEMS (śmigłowca) uprawnieni są:
<ol><li>dyspozytor medyczny o którym mowa w art. 26 Ustawy o Państwowym Ratownictwie Medycznym,
<li>dyspozytor krajowy Centrum Operacyjnego SP ZOZ LPR,
<li>dyspozytorzy innych podmiotów ratowniczych (Państwowa Straż Pożarna, GOPR, TOPR, WOPR, PRO, MSR) poprzez dyspozytora medycznego, o którym mowa w ust. 1lit.a) lub bezpośrednio na podstawie podpisanych porozumień.
</ol>

<p> <b>Kiedy należy wezwać śmigłowiec?</b>
<p>Zadysponowanie zespołu HEMS (śmigłowca) powinno nastąpić w poniżej opisanych sytuacjach:
<ol>
<li>czas transportu drogą lotniczą z miejsca zdarzenia/wezwania pacjenta w stanie nagłym, do Szpitalnego Oddziału Ratunkowego lub innego stosownego, jest krótszy od czasu transportu innymi środkami lokomocji i może przynieść korzyść w dalszym procesie leczenia,
<li>występują okoliczności, które mogą uniemożliwić lub istotnie opóźnić dotarcie przez inne podmioty ratownictwa do poszkodowanego znajdującego się w stanie nagłym (np.: topografia terenu),
<li>zdarzenie masowe (nagłe zagrożenie, w wyniku którego zapotrzebowanie na medyczne działania ratownicze przekracza możliwości obecnych na miejscu zdarzenia sił i środków oraz zachodzi konieczność prowadzenia segregacji rozumianej jako ustalanie priorytetów leczniczo - transportowych),
<li>stany nagłe (inne niż podane poniżej), wymagające pilnej interwencji zespołu ratownictwa medycznego,
<li>chory nieprzytomny,
<li>nagłe zatrzymanie krążenia,
<li>ostre stany kardiologiczne
<li>przełom nadciśnieniowy,
<li>udar mózgu,
<li>wypadki komunikacyjne,
<li>upadek z wysokości,
<li>przysypanie, lawina,
<li>uraz wielonarządowy,
<li>uraz głowy wymagający pilnej interwencji neurochirurgicznej,
<li>uraz kręgosłupa z paraplegią, tetraplegią lub objawami lateralizacji,
<li>uraz drążący szyi, klatki piersiowej, brzucha,
<li>złamanie dwóch lub więcej kości długich,
<li>ciężki uraz miednicy,
<li>amputacja urazowa kończyny,
<li>oparzenie IIst. i IIIst. przekraczające 20% powierzchni ciała, podejrzenie oparzenia dróg oddechowych, oparzenie elektryczne, eksplozje i pożary,
<li>hipotermia,
<li>tonięcie.</ol>
<br />
<b>Istnieje możliwość niewykonania transportu z miejsca zdarzenia/wezwania ze względu na ryzyko w zakresie bezpieczeństwa lotu, ograniczenia operacyjne lub prawne.</b>

<p><b>Źródło:</b> www.lpr.com.pl

</body></html>
