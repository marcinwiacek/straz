<html>
<head>
<meta name="viewport" content="width=device-width, minimum-scale=0.1, initial-scale=1.0">
<meta http-equiv="content-type" content="text/html; charset=utf-8">
</head>
<body>

<p><img src=ogolne/interwencyjny.jpg width=100%>

Kierowanie interwencyjne są obowiązani przejąć ratownicy z jednostek ochrony przeciwpożarowej, posiadający kwalifikacje do kierowania działaniem ratowniczym, właściwi ze względu na obszar chroniony, w kolejności:
<ol>
<li>członek ochotniczej straży pożarnej;
<li>komendant gminny ochrony przeciwpożarowej, jeśli jest członkiem ochotniczej straży pożarnej;
<li>strażak jednostki ochrony przeciwpożarowej;
<li>dowódca zastępu Państwowej Straży Pożarnej;
<li>dowódca sekcji Państwowej Straży Pożarnej;
<li>zastępca dowódcy zmiany Państwowej Straży Pożarnej;
<li>dowódca zmiany Państwowej Straży Pożarnej;
<li>zastępca dowódcy jednostki ratowniczo-gaśniczej Państwowej Straży Pożarnej;
<li>dowódca jednostki ratowniczo-gaśniczej Państwowej Straży Pożarnej.
</ol>

<p>W przypadku braku kierującego, o którym mowa powyżej, kierowanie interwencyjne przejmuje ratownik z podmiotu ksrg niebędącego jednostką ochrony przeciwpożarowej.

<p>Kierowanie interwencyjne podczas działań ratowniczych z udziałem specjalistycznej grupy ratowniczej, w realizowanej przez nią części zadań, organizowane jest przez jej dowódcę.

<p>Kierowanie interwencyjne może przejąć oficer wyznaczony przez komendanta powiatowego (miejskiego) Państwowej Straży Pożarnej do kierowania w jego imieniu i na jego polecenie, komendant powiatowy (miejski) Państwowej Straży Pożarnej oraz oficer wyznaczony przez komendanta wojewódzkiego Państwowej Straży Pożarnej do kierowania w jego imieniu i na jego polecenie.

<p>Udział w kierowaniu interwencyjnym przez zasoby ratownicze podmiotów ksrg niebędących jednostkami ochrony przeciwpożarowej oraz innych podmiotów ratowniczych może określać właściwy terytorialnie plan ratowniczy.

<p>Źródło: §24 Rozporządzenia [2]

<p>Kierowanie interwencyjne polega w szczególności na:

<p><ol><li>ustaleniu rodzaju zagrożeń oraz wyznaczeniu strefy zagrożenia;
<li>przydzielaniu zadań dla rot lub pododdziałów;
<li>ustaleniu sposobów i metod poszukiwania zagrożonych i poszkodowanych osób oraz udzielania kwalifikowanej pierwszej pomocy;
<li>ocenie sytuacji i prognozie jej rozwoju w zakresie potrzeb zasobów ratowniczych;
<li>zorganizowaniu ewakuacji ludności i zwierząt poza strefę zagrożenia;
<li>zorganizowaniu dekontaminacji wstępnej;
<li>analizowaniu czasu pracy poszczególnych zespołów w strefie działań ratowniczych, w szczególności czasu pracy w ubraniach ochronnych i sprzęcie izolującym drogi oddechowe ratowników;
<li>nadzorowaniu skuteczności działania ratowniczego oraz zachowania bezpiecznych warunków jego prowadzenia;
<li>organizowaniu łączności dla podmiotów ksrg biorących udział w działaniu ratowniczym;
<li>analizowaniu zużycia sprzętu i środków gaśniczych, pochłaniających i neutralizujących;
<li>współdziałaniu z koordynatorem medycznych działań ratowniczych i kierującym akcją prowadzenia medycznych czynności ratunkowych;
<li>zgłoszeniu zapotrzebowania na niezbędne siły i środki podmiotów ksrg;
<li>zorganizowaniu wsparcia logistycznego;
<li>przekazywaniu informacji o prowadzonych działaniach ratowniczych do stanowiska kierowania komendanta Państwowej Straży Pożarnej;
<li>dokumentowaniu, według potrzeb, prowadzonych działań ratowniczych na miejscu zdarzenia.
</ol>

<p>Źródło: §27 Rozporządzenia [2]
</body></html>
