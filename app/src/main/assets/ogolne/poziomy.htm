<html>
<head>
<meta name="viewport" content="width=device-width, minimum-scale=0.1, initial-scale=1.0">
<meta http-equiv="content-type" content="text/html; charset=utf-8">
</head>
<body>
Wyróżnia się trzy poziomy kierowania działaniem ratowniczym:
<ol><li><b>interwencyjny</b> - realizowany w strefie zagrożenia lub strefie działań ratowniczych w celu realizowania czynności ratowniczych 
oraz zapewnienia bezpieczeństwa ratownikom; kierowaniu interwencyjnemu podlegają siły nieprzekraczające wielkością jednej kompanii;
<li><b>taktyczny</b> - realizowany na granicy strefy zagrożenia lub poza nią w celu wykonania przyjętych taktyk lub określonej strategii oraz 
nadzoru nad kierowaniem interwencyjnym; kierowaniu taktycznemu podlegają siły nieprzekraczające wielkością jednego batalionu lub siły, w których 
składzie znajdują się specjalistyczne grupy ratownicze;
<li><b>strategiczny</b> - realizowany w celu określenia i przyjęcia niezbędnej strategii w likwidowaniu zagrożenia oraz nadzoru nad kierowaniem 
taktycznym; kierowaniu strategicznemu podlegają siły odwodów operacyjnych na obszarze województwa, siły centralnego odwodu operacyjnego lub 
siły przekraczające wielkością jeden batalion.
</ol>
<p>Źródło: §23 Rozporządzenia [2]
<p>Przejmowanie kierowania interwencyjnego, taktycznego lub strategicznego podlega zgłoszeniu do właściwego terenowo stanowiska kierowania 
ksrg oraz odnotowaniu w dokumentacji.
<p>W przypadku przybycia na miejsce zdarzenia obowiązanych do przejęcia kierowania działaniem ratowniczym tej samej hierarchii, do przejęcia 
kierowania działaniem ratowniczym jest obowiązany ten, dla którego miejsce powstania zdarzenia znajduje się na terenie własnego działania.
<p>W zakładach, w których funkcjonują zakładowe służby ratownicze lub zakładowe straże pożarne, zasady uruchamiania i kolejność przejmowania 
kierowania interwencyjnego i taktycznego określają właściwe terytorialnie plany ratownicze.
<p>Uruchomienie kierowania taktycznego lub strategicznego nie powoduje ograniczenia obowiązków, jakie spoczywają na osobach prowadzących 
odpowiednio kierowanie interwencyjne lub taktyczne.
<p>Kierujący na poziomie interwencyjnym i taktycznym może powołać sztab.
<p>Źródło: §28, 29 Rozporządzenia [2]
</body></html>
