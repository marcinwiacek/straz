<html>
<head>
<meta name="viewport" content="width=device-width, minimum-scale=0.1, initial-scale=1.0">
<meta http-equiv="content-type" content="text/html; charset=utf-8">
</head>

<body>

<p><img src=ogolne/strategiczny.jpg width=100%>

Kierowanie strategiczne są obowiązani przejąć, w następującej kolejności:
<ol><li>oficer wyznaczony przez komendanta wojewódzkiego Państwowej Straży Pożarnej do kierowania w jego imieniu i na jego polecenie;
<li>komendant wojewódzki Państwowej Straży Pożarnej;
<li>oficer wyznaczony przez Komendanta Głównego Państwowej Straży Pożarnej do kierowania w jego imieniu i na jego polecenie;
<li>Komendant Główny Państwowej Straży Pożarnej.
</ol>
<p>Kierowanie strategiczne jest realizowane ze stałego lub ruchomego stanowiska dowodzenia usytuowanego poza strefą kierowania taktycznego lub ze stanowisk kierowania ksrg.
<p>Kierowanie strategiczne podczas działań ratowniczych z wykorzystaniem batalionów centralnego odwodu operacyjnego może być prowadzone przez dowódcę odwodu operacyjnego na obszarze województwa.
<p>Źródło: §26 Rozporządzenia [2]
<p>Kierowanie strategiczne polega w szczególności na:
<ol>
<li>ocenie zagrożenia przez ustalenie jego charakteru i prognozowanie rozwoju;
<li>określeniu strategii działania ratowniczego;
<li>podziale strefy działań ratowniczych na odcinki bojowe oraz wyznaczeniu zadań dla kierujących tymi odcinkami;
<li>nadzorowaniu zadań prowadzonych przez podległe siły i środki podmiotów ksrg;
<li>wyznaczeniu miejsca kierowania działaniami ratowniczymi;
<li>informowaniu ewakuowanej ludności o miejscach organizowanej pomocy medycznej i humanitarnej;
<li>dowodzeniu siłami wojewódzkiego lub centralnego odwodu operacyjnego albo wprowadzaniu ich na wyznaczone odcinki bojowe;
<li>koordynowaniu łączności na potrzeby kierowania strategicznego i taktycznego;
<li>powołaniu sztabu w celu realizacji zadań, o których mowa w § 29 ust. 2;
<li>wyznaczeniu zespołu prasowego do współpracy ze środkami masowego przekazu.
</ol>
<p>Źródło: §27 Rozporządzenia [2]
</body></html>
