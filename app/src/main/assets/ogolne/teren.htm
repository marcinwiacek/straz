<html>
<head>
<meta name="viewport" content="width=device-width, minimum-scale=0.1, initial-scale=1.0">
<meta http-equiv="content-type" content="text/html; charset=utf-8">
</head>
<body>
<center><b>Teren pożaru</b>
<br><img src=ogolne/teren.png width=100%></center>
<p><b>Teren pożaru</b> - obszar, na którym rozprzestrzenia się pożar, a więc cała powierzchnia, na której znajdują się obiekty i materiały bezpośrednio i pośrednio zagrożone ogniem i promieniowaniem cieplnym.
<p><b>Front pożaru</b> - linia, która przebiega w miejscach, gdzie pożar rozszerza się najintensywniej.
<p><b>Oś pożaru</b> - linia przebiegająca przez środek terenu pożaru, prostopadła do frontu pożaru i równolegle do kierunku wiatru.
<p><b>Skrzydła pożaru</b> - linie ograniczające teren pożaru z boków. Stojąc twarzą do frontu pożaru po lewej ręce mamy skrzydło lewe, po prawej zaś skrzydło prawe.
<p><b>Tył pożaru</b> - linia ograniczająca teren pożaru po stronie przeciwstawnej do frontu. 

<center><p><b>Teren akcji</b>
<br><img src=ogolne/pozycja.png width=100%></center>

<p><b>Teren akcji ratowniczej</b> jest obszarem znacznie większym od terenu pożaru. Obejmuje bowiem, oprócz terenu pożaru, także miejsce związane z prowadzeniem działań ratowniczo-gaśniczych. Do tych miejsc należy zaliczyć: stanowiska poboru wody do celów gaśniczych, obszar, przez który przebiegają linie wężowe, punkty żywieniowe, medyczne, a także miejsca koncentracji odwodów operacyjnych. Teren akcji pod względem taktycznym dzieli się generalnie na pozycję: ogniową, wężową i wodną.
<p><b>Pozycja ogniowa</b> - miejsce między rozdzielaczem a pożarem, na którym znajdują się linie gaśnicze od nasad tłocznych rozdzielaczy do stanowisk gaśniczych.
<p><b>Pozycja wężowa</b> - teren, przez który przebiegają linie główne (magistrale) od pomp tłocznych do rozdzielaczy.
<p><b>Pozycja wodna</b> - punkty czerpania wody z ustawionymi przy nich pompami oraz liniami ssawnymi i zasilającymi.
<p><b>Stanowisko bojowe</b> - miejsca, w których podczas działań ratowniczo-gaśniczych swoje funkcje wykonują strażacy. Wyszczególnia się np. stanowisko: dowodzenia, gaśnicze,  rozdzielacza, wodne.
<p>Źródło: opracowanie własne Krzysztof Batkiewicz
</body></html>
