<html>
<head>
<meta name="viewport" content="width=device-width, minimum-scale=0.1, initial-scale=1.0">
<meta http-equiv="content-type" content="text/html; charset=utf-8">
</head>
<body>
Działania ratownicze, o których mowa w art. 2 pkt 2 ustawy [3]. 
<p>Działania te realizowane są w poniższych formach, przez które rozumie się:
<p>– <b>działania gaśnicze</b> - jest to zespół czynności podjętych w celu likwidacji pożaru,
<p>– <b>ratownictwo techniczne</b> - jest to zespół czynności podjętych w celu ratowania, poszukiwania lub ewakuacji ludzi i zwierząt 
oraz ratowania mienia i środowiska, z wykorzystaniem specjalistycznego sprzętu technicznego,
<p>– <b>ratownictwo chemiczne</b> - jest to zespół czynności podjętych w celu ratowania życia i zdrowia ludzi oraz środowiska podczas 
likwidacji bezpośrednich zagrożeń stwarzanych przez substancje niebezpieczne,
<p>– <b>ratownictwo ekologiczne</b> - jest to zespół czynności podjętych w celu ratowania środowiska poprzez ograniczenie lub likwidację 
skażeń z zastosowaniem skutecznych zabezpieczeń lub środków neutralizujących,
<p>– <b>ratownictwo radiacyjne (stanowiące część ratownictwa chemicznego i ekologicznego)</b> - jest to zespół czynności podjętych w celu 
likwidacji zagrożeń związanych z promieniowaniem i promieniotwórczym skażeniem środowiska,
<p>– <b>ratownictwo ludzi</b> - jest to zespół czynności podjętych w celu poszukiwania i dotarcia do poszkodowanych, wykonania dostępu i 
udzielenia kwalifikowanej pierwszej pomocy, w tym ewakuacji,
<p>– <b>ratownictwo zwierząt</b> - jest to zespół czynności podjętych w celu poszukiwania i dotarcia do poszkodowanych lub zagrożonych 
zwierząt, wykonania dostępu i ich ewakuacji,
<p>– <b>ratownictwo na obszarach wodnych</b> - jest to zespół czynności podjętych w celu ratowania ludzi, zwierząt, mienia i środowiska na 
wodzie i pod wodą,
<p>– <b>ratownictwo medyczne</b> - jest to zespół czynności podjętych w celu ratowania życia i zdrowia ludzi podczas zdarzeń prowadzących 
do nagłej groźby utraty życia lub pogorszenia się stanu zdrowia,
<p>– <b>ratownictwo wysokościowe</b> - jest to zespół czynności podjętych w celu ratowania ludzi i zwierząt z wykorzystaniem technik 
alpinistycznych i sprzętu specjalistycznego, w tym także z użyciem statków powietrznych (śmigłowców),
<p>– <b>pomocnicze czynności ratownicze</b> - jest to zespół przedsięwzięć podjętych w ramach udzielania pomocy innym służbom i podmiotom 
ratowniczym, z wyłączeniem działań porządkowo-ochronnych,
<p>- <b>inne działania</b> - są to działania niewymienione wyżej, podjęte w celu niedopuszczenia do powstania pożaru, klęski żywiołowej i 
innych miejscowych zagrożeń, wymagające użycia sił i środków jednostek ochrony przeciwpożarowej.
<p>Źródło: Rozporządzenie [2]
</body></html>
