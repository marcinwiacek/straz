<html>
<head>
<meta name="viewport" content="width=device-width, minimum-scale=0.1, initial-scale=1.0">
<meta http-equiv="content-type" content="text/html; charset=utf-8">
</head>
<body>

<p><img src=ogolne/taktyczny.jpg width=100%>

Kierowanie taktyczne są obowiązani przejąć, w następującej kolejności:
<ol>
<li>zastępca dowódcy jednostki ratowniczo-gaśniczej Państwowej Straży Pożarnej właściwej dla miejsca powstania zdarzenia;
<li>dowódca jednostki ratowniczo-gaśniczej Państwowej Straży Pożarnej właściwej dla miejsca powstania zdarzenia;
<li>oficer wyznaczony przez komendanta powiatowego (miejskiego) Państwowej Straży Pożarnej do kierowania w jego imieniu i na jego polecenie;
<li>komendant powiatowy (miejski) Państwowej Straży Pożarnej.
</ol>
<p>Kierowanie taktyczne jest realizowane ze stałego lub ruchomego stanowiska dowodzenia, usytuowanego w miejscu umożliwiającym ocenę rozwoju sytuacji.
<p>Kierowanie taktyczne może przejąć kierujący z poziomu strategicznego.
<p>Źródło: §25 Rozporządzenia [2]
<p>Kierowanie taktyczne polega w szczególności na:
<ol>
<li>ocenie zagrożenia przez ustalenie jego charakteru i prognozowanie rozwoju;
<li>podziale strefy działań ratowniczych na odcinki bojowe i wyznaczeniu zadań dla kierujących tymi odcinkami;
<li>zorganizowaniu ewakuacji zagrożonej ludności i zwierząt poza strefę zagrożenia;
<li>współdziałaniu z koordynatorem medycznych działań ratowniczych i kierującym akcją prowadzenia medycznych czynności ratunkowych;
<li>ocenie wielkości zapotrzebowania na siły i środki podmiotów ksrg;
<li>wyznaczeniu miejsca kierowania działaniami ratowniczymi i jego oznakowaniu;
<li>analizowaniu oraz likwidowaniu, ograniczeniu lub zwiększeniu strefy zagrożenia;
<li>koordynowaniu zmian sił ratowniczych, w tym ich wprowadzaniu i wyprowadzaniu ze strefy działań ratowniczych;
<li>zorganizowaniu wsparcia logistycznego;
<li>nadzorowaniu skuteczności działania ratowniczego oraz zachowaniu bezpiecznych warunków jego prowadzenia;
<li>analizowaniu i korygowaniu wydzielonej strefy działań ratowniczych;
<li>organizowaniu punktów przyjęcia sił i środków podmiotów ksrg i innych podmiotów uczestniczących w działaniu ratowniczym;
<li>współdziałaniu ze środkami masowego przekazu lub wyznaczeniu rzecznika prasowego;
<li>zorganizowaniu łączności dla podmiotów ksrg uczestniczących w działaniu ratowniczym;
<li>minimalizowaniu wśród ratowników skutków stresu pourazowego powstałego podczas działań ratowniczych;
<li>dokumentowaniu według potrzeb prowadzonych działań ratowniczych na miejscu zdarzenia.
</ol>
<p>Źródło: §27 Rozporządzenia [2]
</body></html>
